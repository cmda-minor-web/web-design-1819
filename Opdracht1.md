# Web design
## Opdracht 1 - Werken met en voor echte mensen.

Op maandag gaan we kennis maken met de echte mensen voor wie we gaan ontwerpen. We gaan een kleine interactieve demo maken om te testen.

### Doel van deze opdracht
Het doel van deze opdracht is om kennis te maken met de gebruiker, en om te testen of jouw gebruiker, jouw 'mens' je demo goed kan bedienen. Kloppen je aannames?  Wat kun je nog verbeteren?

### Uitleg
Je wordt ingedeeld in een groep die gaat ontwerpen voor 1 specifieke gebruiker. Bij elke groep horen een paar opdrachten. Die mag je zelf kiezen.

Voor het maken van deze opdrachtjes maak je gebruik van de _Exclusive Design Principles_:

- Study Situation
- Ignore Conventions
- Prioritise Identity
- Add Nonsense



### Marie van Driessche

Marie is Doof (met een hoofdletten inderdaad, dat betekent dat ze zichzelf als Doof identificeert, wat simpelgezegd betekent dat haar eerste taal Nederlandse Gebarentaal is). Je zult begrijpen dat Marie moeite heeft met dingen waar geluid een grote rol speelt.

<details>
<summary>Hoe werkt een podcast voor Marie?</summary>
<p>In een transcriptie gaat natuurlijk nogal wat nuance verloren. Maak een oplossing die minimaal net zo prettig is voor iemand die niet kan luisteren als voor iemand die wel kan luisteren.
</details>

<details>
<summary>Hoe werken closed captions voor Marie?</summary>
<p>Voor Marie gaat er enorm veel nuance verloren tijdens het kijken naar een film of een documentaire. Bij veel films worden closed captions aangeboden, maar die zijn zo neutraal als maar kan. Hoe zou je closed captions
</details>

### Larissa Klaassen

Larissa is blind. Ze maakt gebruik van een brailleregel, en van een screenreader. Je snapt dat heel veel van de gangbare design patterns niet optimaal werken voor haar omdat ze 100% vanuit een visueel oogpunt ontworpen zijn.

<details>
<summary>Hoe zou een navigatie voor Larissa kunnen werken?</summary>
<p>Tijdens het introductiecollege heb je een filmpje gezien van een niet-getrainde screenreadergebruiker die een navigatiemenu gebruikt. Dat was niet optimaal. Het menu helemaal onderaan de pagina zetten is weer onhandig voor als je dat wel nodig hebt. Stel nou dat *iedereen* blind was en een screenreader gebruikte, wat zou dan het normale navigatie-pattern zijn?
</details>

<details>
<summary>Ontwerp grappige, geanimeerde illustraties.</summary>
<p>Hannes Wallrafen maakt <a href="http://www.geluidinzicht.nl/geluidsprojecten/">audiocollages</a>. Deze wil hij graag op een nieuwe website zetten. Hier wil hij grappige, korte geanimeerde illustraties bij hebben. Ontwerp bij één audiocollage één geanimeerde illustratie <em>die zowel voor Larissa, als voor jezelf grappig is</em>.
</details>

### Marijn Meijles

Marijn is motorisch gestoord. Hij gebruikt zijn computer dus anders dan wij. Hij heeft veel moeite met fijne motoriek. Hij gebruikt zijn toetsenbord om te navigeren, en in de Accessibility settings van zijn Mac heeft hij Sticky Keys aan staan.

<details>
<summary>Ontwerp een date picker voor Marijn</summary>
<p>Hij reist veel met de trein, en hij moet van tevoren aangeven welke trein hij wil nemen zodat er iemand is om hem te helpen met zijn rolstoel. Date-pickers zijn over het algemeen priegelig, en niet ontworpen voor iemand die afhankelijk is van zijn toetsenbord?
</details>

<details>
<summary>Ontwerp een Drag & Drop lijst</summary>
<p>Hoe kun je een drag & drop lijst optimaliseren voor een gebruiker die afhankelijk is van zijn toetsenbord én motorisch gestoord is?
</details>





### Criteria
- Maak verschillende demo's, versies, varianten van je opdracht. Experimenteer met verschillende vormen van interactie en vormgeving. Wat werkt goed? Wat werkt niet goed?
- Bespreek en test je demo's met jouw specifieke gebruiker. Documenteer de test goed.
- Verbeter je ontwerp op basis van de feedback die je hebt gekregen van de gebruiker.
